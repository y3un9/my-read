# 《围炉夜话》

作者：王永彬

## 摘录

> 与朋友交游，须将他好处留心学来，方能受益；
> 对圣贤言语，必要我平时照样兴趣，才算读书。

> 贫无可奈唯求俭，拙亦何妨只要勤。

> 稳当话，却是平常话，所以听稳当话者不多；
> 本分人，即是快活人，无奈做本分人者甚少。

> 处事要代人作想，读书须切己用功。

> 教小儿宜严，严气足以平躁气；
> 待小儿宜敬，敬心可以化邪心。

> 积善之家，必有余庆；
> 积不善之家，必有余殃。
> 可知积善以遗子孙，其谋甚远也。
> 贤而多财，则损其志；
> 愚昧而多财，则益（增长）其过。
> 可知积财以遗子孙，其害无穷也。

> 读书无论资性高低，但能勤学好问，凡事思一个所以然，自有义理贯通之日；
> 立身不嫌家世贫贱，但能忠厚老成，所行无一毫苟且处，便为乡党仰望之人。

> 忠有愚忠，孝有愚孝，可知 “忠孝” 二字，不是伶俐人做得来；
> 仁有假仁，义有假义，可知仁义两行，不无奸恶人藏其内。

> 泼妇之啼哭怒骂，伎俩要亦无多，唯静而镇之，则自止矣。
> 馋人之簸弄挑唆，情形虽若甚迫，苟淡然置之，是自消矣。

> 志不可不高，志不高，则同流合污，无足有为矣；
> 心不可太大，心太大，则舍近图远，难期有成矣。

> 贫贱非辱，贫贱而谄求于人为辱；
> 富贵非荣，富贵而利济于世为荣。
> 讲大经论，只是实实落落；
> 有真学问，绝不怪怪奇奇。

> 父兄有善行，子弟学之或不肖（不像）；
> 父兄有恶行，子弟学之无不肖；
> 可知父兄教子弟，必正其身以率之，无庸徒事言词也。
> 君子有过行，小人嫉之不能容；
> 君子无过行，小人嫉之亦不能容；
> 可知君子处小人，必平其气以待之，不可稍形激切也。

> 守身不敢妄为，恐贻羞于父母；
> 创业还需深虑，恐贻害于子孙。

> 无论作何等人，总不可有势利气；
> 无论习何等业，总不可有粗浮心。

> 知道自家是何等身份（一个人的能力和素质），则不敢虚骄矣；
> 想到他日是那样下场，则可以发愤矣。

> 天地无穷期，生命则有穷期，去一日便少一日；
> 富贵有定数，学问则无定数，求一分便得一分。

> 误用聪明，何若一生守拙；
> 滥交朋友，不如终日读书。

> 交朋友增体面，不如交朋友益身心；
> 教子弟求显荣，不如教子弟立品行。

> 君子存心，但凭忠信，而妇孺皆敬之如神，所以君子落得为君子；
> 小人处世，尽设机关，而乡党皆避之若鬼，所以小人枉做了小人。

> 求个良心管我，留些余地处人。

> 一言足以召大祸，故古人守口如瓶，唯恐其覆坠也；
> 一行足以玷终身，故古人饬躬若壁（把自身修养得像玉一般完美无瑕），唯恐有瑕疵也。

> 凡事谨守规模（规矩），必不大错；
> 一生但足衣食，便称小康。

> 习读书之业，便当知读书之乐；
> 存为善之心，不必邀为善之名。

> 知往日所行之非，则学日进矣；
> 见世人可取者多，则德日进矣。

> 敬他人，即是敬自己；
> 靠自己，胜于靠他人。

> 奢侈足以败家，悭吝亦足以败家。奢侈之败家，犹出常情；而悭吝之败家，必遭奇祸。
> 庸愚足以覆事，精明亦足以覆事。庸愚之覆事，犹为小咎；而精明之覆事，必是大凶。

> 种田人，改习尘市生涯，定为败路；
> 读书人，干与衙门词讼，便入下流。

> 常思某人境界不及我，某人命运不及我，则可以自足矣；
> 常思某人德业胜于我，某人学问胜于我，则可以自惭矣。

> 读《论语》公子荆一章，富者可以为法（标准）；
> 读《论语》齐景公一章，贫者可以自兴。
> 舍不得钱，不能为义士；
> 舍不得命，不能为忠臣。

> 富贵易生祸端，必忠厚谦恭，才无大患；
> 衣禄原有定数，必节俭简省，乃可久延。

> 和平处事，勿骄俗为高；
> 正直居心，勿设机以为智。

> 纵子孙偷安，其后必至耽酒色而败门庭；
> 教子孙谋利，其后必至争赀财（钱财）而伤骨肉。

> 谨守父兄教诲，沉实谦恭，便是醇潜（醇厚而深沉）子弟；
> 不改祖宗成法，忠实勤俭，定为悠久人家。

> 家纵贫寒，也须留读书种子；
> 人虽富贵，不可忘稼穑（jiase 种植和收割）艰辛。

> 俭可养廉，觉茅舍竹篱，自饶清趣；
> 静能生悟，即鸟啼花落，都是化机。
> 一生快活皆庸福，万种艰辛出伟人。

> 济世虽乏赀财，而存心方便（便利别人），即称长者；
> 生资虽少智慧，而虑事精详，即是能人。

> 一室闲居，必常怀振卓心，才有生气；
> 同人聚居处，须多说切直话（正直恳切的话），方见风骨。

> 饱暖人所共羡。然使享一生饱暖，而气昏志惰，岂足有为？
> 饥寒人所不甘。然必带几分饥寒，则神紧骨坚，乃能任事。

> 势利人装腔做调，都只在体面上铺张，可知其百为皆假；
> 虚浮人指东画西，全不向身心内打算，定卜其一事无成。

> 人生不可安闲，有恒业，才足收放心；
> 日用必须简省，杜奢端（杜绝奢侈的苗头），即以昭俭德。

> 但责己，不责人，此远怨之道也；
> 但信己，不信人，此取败之由也。

> 耳目口鼻，皆无知识之辈，全靠其心作主人；
> 身体发肤，总有毁坏之时，要留个名称后世。

> 有生资，不加学力，气质究难化也；
> 慎大德，不矜细行，形迹终可疑也。

> 为乡邻解纷争，使得和好如初，即化人之事也；
> 为世俗谈因果，使知报应不爽（没有什么差错），亦劝善之方也。

> 清贫乃读书人顺境，节俭即种田人丰年。

> 凡遇事物突来，必熟思审处，恐贻后悔；
> 不幸家庭衅起，须忍让曲全，勿失旧欢。

> 身不饥寒，天未曾负我；
> 学无长进，我何以对天。

> 天下无憨人，岂可妄行欺诈；
> 世上皆苦人，何能独享安闲。

> 甘受人欺，定非懦弱；
> 自谓予智（聪明绝顶），终是糊涂。

> 富家惯习骄奢，最难教子；
> 寒士欲谋生活，还是读书。

> 人犯一苟（随便，苟且）字，便不能振；
> 人犯一俗字，便不可医。

> 有不可及之志，必有不可及之功；
> 有不忍言之心，必有不忍言之祸。

> 事当难处之时，只让退一步，便容易处矣；
> 功到将成之候，若放松一着，便不能成矣。

> 无财非贫，无学乃为贫；
> 无位非贱，无耻乃为贱；
> 无年（长寿）非夭，无述（没有值得记述的）乃为夭；
> 无子非孤，无德乃为孤。

> 知错能改，便是圣人之徒；
> 恶恶（wu e）太严，终为君子之病。

> 士必以诗歌为性命，
> 人须从孝悌立根基。

> 把自己看高了，便不能长进；
> 把自己看低了，便不能振兴。

> 矮板凳，且坐着；
> 好光阴，莫错过。

> 薄族者，必无好儿孙；
> 薄师者，必无佳子弟，吾所见亦多矣；
> 恃力者，忽逢真敌手；
> 恃势者，忽逢大对头，人所料不及也。

> 性情执拗之人，不可与谋事也；
> 机趣（风趣）流通之士，始可与言文也。

> 不必于世事件件皆能，唯求与古人心心相印。

> 念祖考（先祖）创家基，不知栉风沐雨，受多少苦辛，才能足食足衣，以贻后世；
> 为子孙计长久，除却读书耕田，恐别无生活，总期克勤克俭，毋负先人。

> 齐家先修身，言行不可不慎；
> 读书在明理，识见不可不高。

> 求备（完美）之心，可用之以修身，不可用之以接物；
> 知足之心，可用之以处境，不可用之以读书。

> 最不幸者，为势家女作翁姑（公婆）；
> 最难处者，为富家儿作师友。

> 钱能福人，亦能祸人，有钱者不可不知；
> 药能生人，亦能杀人，用药者不可不慎。

> 凡事勿徒委于人，必身体力行，方能有济；
> 凡事不可执于己，必集思广益，乃罔（没有）后艰。

> 儒者多文为富，其文非时文也；
> 君子疾名不称，其名非科名也。

> 待人宜宽，唯待子孙不可宽；
> 行礼宜厚，唯行嫁娶不必厚。

> 事但观其已然，便可知其未然；
> 人必尽其当然，乃可听其自然。

> 小心谨慎者，必善其后，畅则无咎也；
> 高自位置者，难保其终，亢则有悔也。

> 耕所以养生，读所以明道，此耕读之本原也，而后世乃假以谋富贵矣。
> 衣取其蔽体，食取其充饥，此衣食之实用也，而时人乃藉以逞豪奢矣。

> 士既知学，还恐学而无恒；
> 人不患贫，只要贫而有志。

> 用功于内者，必于外无所求；
> 饰美于外者，必其中无所有。

> 兄弟相师友，天伦之乐莫大焉；
> 闺门若朝廷，家法之严可知也。

> 友以成德也，人而无友，则孤陋寡闻，德不能成矣；
> 学以愈愚也，人而不学，则昏昧无知，愚不能愈也。

> 浪子回头，仍不惭为君子；
> 贵人失足，便贻笑于庸人。

> 饮食男女，人之大欲存焉，然人欲既胜，天理或亡。故有道之士，必使饮食有节，男女有别。

> 东坡《志林》有云：“人生耐贫贱易，耐富贵难；安勤苦易，安闲散难；忍疼易，忍痒难；能耐富贵、安闲散、忍痒者，必有道之士也。” 余谓如此精爽之论，足以发人深省，正可于朋友聚会时，述之以助清淡。

> 凡人世险奇之事，决不可为，或为之而幸获其利，特偶然耳，不可视为常然也。可以为常者，必其平淡无奇，如耕田读书之类是也。

> 犹先于事故能无忧，事至而犹无救于事，此唐史李绛语也。其警人之意深矣，可书以揭诸座右（座右铭）。

> 尧、舜大圣，而生朱、均；
> 瞽、鯀至愚，而生舜、禹；
> 揆以余庆余殃之理，似觉难凭。
> 然尧、舜之圣，初未尝因朱、均而灭；
> 瞽、鲧之愚，亦不能因舜、愚而掩，所以人贵自立也。

> 欲利己，便是害己；
> 肯下人，终能上人。

> 见小利，不能立大功；
> 存私心，不能谋公事。